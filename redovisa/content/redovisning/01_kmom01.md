---
---
Redovisning kmom01
=========================

Jag har tidigare använt mig av Bootstrap för olika projekt, så jag är inte helt ny till att använda ramverk. Nu på senare tid har jag även börjat testa lite andra frontend ramverk för hobbyprojekt, t.ex. React och Angular.

Git och Github började jag använda i gymnasiet men på senare tid har jag inte använt dem lika frekvent. Composer har jag testat förut men aldrig riktigt satt mig in i, så det blev ändå en del nya tekniker för mig i detta kursmoment.

Min etablerade övertygelse när det kommer till webbdesign och användbarhet är att saker bör vara platta, effektiva och minimalistiska. Tiden med snurrande gifs och stökiga animationer på webben är över, och det är jag glad för. Mitt ideal är snabba, lättnavigerade sidor där estetiken är resultatet av omsorgsfulla och effektiva val och idéer från designern.

Jag har en hatkärlek till CSS men tycker om att koda i det, generellt brukar inte CSS vara något problem för mig och det var det inte denna gång heller.

Min TIL för detta kursmoment är hur man bör strukturera upp sin kod, i detta fall CSS, för att organisera den på ett effektivt sätt. Något jag märkt sedan jag började göra hemsidor är att CSS alltid har en tendens att bli rörigt och svårnavigerat när man kommit upp i en större mängd kod.
